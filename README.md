Öncelikle göstermiş olduğunuz ilgi için teşekkür ederiz. Elimizden geldiğince dönem içerisinde yoğun bir etkinlik takvimi planlıyoruz. Bu alanda aramızda bu zamana kadar çalışmış olanlar olabilir bu arkadaşlar elindeki her türlü alandaki tecrübe ve bilgi birikimini bu alanda kendini geliştirmek isteyen arkadaşlarımız ile paylaşmasını istiyoruz. Son olarak form doldururken asıl olarak bahsettiğimiz "𝙀𝙧𝙚𝙜𝙡𝙞 𝘾𝙮𝙗𝙚𝙧 𝙍𝙚𝙙 𝙏𝙚𝙖𝙢" Ve "𝙎𝙞𝙗𝙚𝙧 𝙑𝙖𝙩𝙖𝙣" kavramlarını sizlere açıklamak istiyorum.

𝐄𝐫𝐞𝐠𝐥𝐢 𝐂𝐲𝐛𝐞𝐫 𝐑𝐞𝐝 𝐓𝐞𝐚𝐦 𝐍𝐞𝐝𝐢𝐫 ?

Ereğli Cyber Red Team (ECRD) kulübü Karaelmas Siber Güvenlik Uygulama ve Araştırma Merkezi Müdürü Dr. Semih Çakır aracılığıyla 2022 yılı itibariyle proje adı altında siber güvenlik alanında farkındalık amacı ile kurulmuştur.Ereğli Meslek Yüksek Okulu'nun uzun zamandan sonra hayata geçmiş bir bilişim kulübüdür. Öğrencilere siber güvenlik alanında kritik bilgiler öğreterek kendilerini siber dünyada savunmasını ve maruz kaldıkları saldırılara nasıl karşılık verecekleri konusunda eğitim vermeyi, proje geliştirmeyi amaçlar. Bu amaçlar doğrultusunda Siber Vatan projesinde yer almak isteyen öğrencilere mentörlük yapılmaktadır. 

𝗣𝗲𝗸𝗶 𝗦𝗶𝗯𝗲𝗿 𝗩𝗮𝘁𝗮𝗻 𝗣𝗿𝗼𝗷𝗲𝘀𝗶 𝗡𝗲𝗱𝗶𝗿 ?

Siber Vatan Projesi Batı Karadeniz Kalkınma Ajansı tarafından oluşturulmuş ve 2014 yılından itibaren Proje Çerçevesinde çeşitli eğitim ve kapasite geliştirilme faaliyetleri yürütülmektedir. Bu proje ile ülkemizin ulusal stratejilerine hizmet ederken aynı zamanda yetişmiş insan gücünün artırılması hedeflenmektedir. Ayrıca proje kapsamında teknik eğitimlerin yanı sıra inovatif düşüncenin artırılması çalışmaları yürütülmektedir.

•	Uzman eğitmenlerden profesyonel ve uygulamalı teknik eğitimler
•	Mentör firmalar eşliğinde fikir geliştirme ve etkili sunum teknikleri eğitimi
•	Takımlar halinde yoğun uzmanlaşma çalışmaları
•	İş geliştirme ve fikri ticarete dönüştürme desteği

Batı Karadeniz Kalkınma Ajansı tarafından girişimcilik kültürünün geliştirilmesi hedeflenmektedir.  Bu nedenle Siber Güvenlik kapsamındaki teknik eğitimler, Girişimcilik Eğitimleri, Tasarım Odaklı Düşünme Eğitimleri ve İnovasyon Eğitimi gibi inovatif fikirleri tetikleyen amaca yönelik özel eğitimlerle desteklenmektedir.  Ayrıca siber güvenlik ve yazılım alanında yetkin firmaların bölgemizde yatırıma çekilmesi ve melek yatırımcı görüşmeleri de yapılmaktadır.Bu sayede farklı düşüncesi olan yetenekli bireylerin hayallerini hayata geçirmeleri için uygun şartların oluşması sağlanmaktadır.

Siber Vatan hakkında daha fazla bilgi almak ve başvuruda bulunmak için web sitesini ziyaret edebilirsiniz.
